# Аналіз предметної області

## Вступ

Системи аналізу медіа-контенту – це технічні інструменти та програмне забезпечення, що використовуються для збору, моніторингу та аналізу інформації з різних медіа-джерел. Ця система дає змогу впорядковувати різні види контенту, глибше розуміти його значення та вплив на аудиторію, визначати тренди й оцінювати громадську думку. У цьому документі представлено огляд ключових понять, пов’язаних із медіа-контентом, а також розглянуто різні методи аналізу та здійснено порівняння наявних рішень.



## Основні визначення

Визначення термінів разом з можливими джерелами для їх розуміння:

1. **Аналіз медіа-контенту** – процес дослідження текстової, аудіо- та візуальної інформації з метою виявлення закономірностей, аналізу тональності, класифікації та виявлення фейкового контенту.
  

3. **Лінгвістичний аналіз** – метод дослідження текстів, що включає аналіз ключових слів, семантичний аналіз, визначення тональності (позитивної, негативної, нейтральної) та тематичне моделювання.


4. **Комп’ютерний зір** – технологія обробки зображень і відео за допомогою штучного інтелекту для розпізнавання об’єктів, облич, сцен та аналізу маніпуляцій (наприклад, DeepFake).


5. **Обробка мовлення** – аналіз аудіоконтенту, що включає розпізнавання мовлення (Speech-to-Text), ідентифікацію мовця, аналіз емоційного стану та виявлення аудіофейків.


6. **Модель YOLO (You Only Look Once)** – швидка та точна модель для об’єктного розпізнавання у реальному часі.


7. **Модель ResNet (Residual Neural Network)** – нейронна мережа для глибокого аналізу зображень, яка використовує залишкові зв’язки для зменшення проблеми градієнтного згасання.


8. **Модель DeepFake Detection (XceptionNet, MesoNet)** – моделі для виявлення змінених зображень та відео, що аналізують характерні особливості синтетичного контенту.


9. **Модель Wav2Vec 2.0** – система розпізнавання мовлення, яка дозволяє ефективно трансформувати аудіосигнал у текст.


10. **FakeCatcher** – модель для виявлення фейкового відео шляхом аналізу фізіологічних ознак людини.


11. **Гібридні нейронні мережі (Hybrid Deep Learning Models)** – підхід, що поєднує методи Transformer та CNN для аналізу тексту, зображень та аудіо одночасно.


12. **Аналіз фреймів (рамковий аналіз)** – метод дослідження медіа-контенту, що виявляє, як саме подається інформація та які наративи формуються.


13. **Дискурсивний аналіз** – вивчення структури текстів та їхнього впливу на суспільну думку.


14. **Обробка великих даних (Data Mining)** – автоматизований процес аналізу великих обсягів інформації для виявлення закономірностей та трендів.


15. **Text Mining** – алгоритмічний аналіз тексту для виявлення ключових тем, частоти слів та аналізу настроїв.


16. **Розпізнавання емоцій** – технологія визначення емоційного забарвлення контенту на основі аналізу тексту, аудіо та відео.

## Підходи та способи вирішення завдання

### Моделі

1. Модель YOLO (You Only Look Once): YOLO – це потужна модель для об’єктного розпізнавання у відео та зображеннях у реальному часі. Вона швидко та точно визначає об’єкти, використовуючи єдиний нейромережевий підхід до локалізації та класифікації.

2. Модель ResNet (Residual Neural Network): Глибока згорткова нейронна мережа, яка використовується для класифікації та розпізнавання зображень. Вона вирішує проблему градієнтного згасання за допомогою "залишкових" зв’язків між шарами.

3. Модель DeepFake Detection (XceptionNet, MesoNet): Ці моделі спеціалізуються на виявленні змінених або синтезованих зображень та відео. Вони аналізують особливості глибокофейкових матеріалів та виявляють ознаки маніпуляцій.

4. Модель Wav2Vec 2.0 (Facebook AI): Використовується для розпізнавання мовлення та роботи з аудіофайлами. Завдяки попередньому тренуванню на великих наборах даних вона здатна розпізнавати мову навіть у шумних умовах.

5. Модель FakeCatcher: Використовується для виявлення фейкових відео шляхом аналізу фізіологічних ознак на обличчі людини, що є неможливими для відтворення у зміненому контенті.

6. Гібридні нейронні мережі (Hybrid Deep Learning Models): Поєднують методи Transformer та CNN для багатомодального аналізу медіа-контенту, що дозволяє одночасно аналізувати текст, зображення та аудіо для комплексного розуміння змісту.

### Підходи

Підходи до аналізу медіа-контенту можуть змінюватися залежно від цілей дослідження та типу контенту. Основними підходами є:

#### **Лінгвістичний підхід до аналізу медіа-контенту**

Цей підхід спрямований на аналіз текстової інформації, представленої у вигляді новин, статей, коментарів у соціальних мережах тощо. Основна увага приділяється розпізнаванню ключових слів, аналізу семантики, виявленню тональності та тематичного моделювання.

Під час аналізу можуть враховуватися різні аспекти, зокрема:

- Аналіз лексичних та граматичних структур тексту, визначення основних тем і концепцій.
- Використання методів класифікації тексту для автоматичного визначення категорій контенту.
- Аналіз тональності для виявлення позитивного, негативного чи нейтрального забарвлення тексту.
- Виявлення фейкових новин за допомогою спеціалізованих алгоритмів машинного навчання.
  Цей підхід широко застосовується у журналістиці, соціологічних дослідженнях, автоматизованому модеруванні контенту та моніторингу громадської думки.

#### **Візуальний підхід до аналізу медіа-контенту (Комп’ютерний зір)**

Цей метод використовує алгоритми машинного навчання для розпізнавання та аналізу зображень і відео. Його застосовують для автоматичного розпізнавання облич, об’єктів, сцен та інших візуальних елементів контенту.

Основні етапи аналізу включають:

- Визначення та ідентифікація облич у фото та відео.
- Виявлення об’єктів та сцен на зображеннях (наприклад, транспортні засоби, будівлі, логотипи).
- Аналіз відео для виявлення фейкового контенту, включаючи технологію DeepFake.
- Оцінка емоцій людей за їхніми виразами обличчя.
  Застосовується для забезпечення безпеки, контролю автентичності візуального контенту, реклами та медіааналітики.

#### **Аудіальний підхід до аналізу медіа-контенту (Обробка мовлення та аудіо)**

Цей підхід використовується для обробки звукової інформації, такої як мовлення, музика, шумові ефекти. Основна мета – розпізнавання мовлення, ідентифікація мовця, аналіз інтонації та виявлення змін у голосі.

Основні аспекти аналізу:

- Перетворення голосу у текст (Speech-to-Text) з використанням моделей штучного інтелекту.
- Визначення емоційного стану мовця за допомогою аналізу тембру та інтонації голосу.
- Розпізнавання мовця та ідентифікація голосових фейків.
- Виявлення змін у звукових характеристиках для аналізу маніпуляцій з аудіофайлами.
  Цей підхід активно застосовується у голосових помічниках, кібербезпеці, телефонних системах підтримки та криміналістиці.

### **Методи аналізу медіа-контенту**

#### **Обробка тексту за допомогою машинного навчання**

Використання алгоритмів, таких як нейронні мережі, метод опорних векторів (SVM) та наївний Баєсів класифікатор для класифікації текстів, аналізу настроїв та тематичного групування. Дозволяє автоматизовано обробляти великі масиви текстових даних, що використовується у журналістиці, маркетингових дослідженнях та модерації контенту.

#### **Аналіз зображень та відео**

Застосування комп’ютерного зору для ідентифікації об’єктів, розпізнавання осіб, визначення емоцій та автоматичного розпізнавання тексту на зображеннях. Використовується у медіа для виявлення фейкового контенту, аналізу поведінки користувачів, а також у рекламній індустрії для оцінки ефективності візуальних матеріалів.

#### **Аналіз аудіо та мовлення**

Використання спектрального аналізу, машинного навчання для класифікації мовлення, ідентифікації емоційного стану та гендерної приналежності мовця. Дозволяє виявляти маніпулятивний контент, аналізувати реакцію аудиторії у політичних та соціальних дослідженнях.

#### **Візуалізація та інтеграція даних**

Створення графічних та статистичних візуалізацій для представлення отриманих результатів у зручному форматі. Використовується у звітності, аналітиці соцмереж та медіа-менеджменті для оптимізації контент-стратегії.

### **Методи реалізації аналізу контенту**

#### **Класичний контент-аналіз**

Метод, що передбачає кількісну обробку текстового контенту з подальшою інтерпретацією результатів. Його застосовують для виявлення основних тем, частоти появи певних слів або ідей у текстах, а також аналізу тенденцій у медіа-просторі. Широко використовується у соціології та маркетингових дослідженнях.

#### **Аналіз тверджень**

Техніка аналізу тексту, що дозволяє виділяти та інтерпретувати оцінювальні судження. Використовується для виявлення тональності висловлювань у публікаціях та їх впливу на суспільну думку, особливо в політичному аналізі та соціальних дослідженнях.

#### **Аналіз фреймів (рамковий аналіз)**

Спрямований на дослідження того, як різні події та ситуації представлені у медіа та сприймаються аудиторією. Визначає основні наративи, що формують суспільне уявлення про проблему або подію. Використовується у журналістиці, медіа-аналітиці та комунікаційних стратегіях.

#### **Дискурсивний аналіз**

Досліджує структуру текстів, їхній вплив на суспільну думку та взаємозв’язок із соціальними змінами. Використовується для розуміння, як текстові матеріали формують і підтримують певні ідеології та політичні погляди, а також у критичних медіа-дослідженнях.

#### **Обробка великих даних (Data Mining)**

Методи аналізу великих обсягів даних для виявлення закономірностей та трендів. Застосовується для автоматизованого збору та аналізу даних з різних джерел, таких як соціальні мережі, новинні ресурси та форуми. Використовується в медіа-аналітиці, маркетингових дослідженнях та прогнозуванні тенденцій.

#### **Аналіз тексту (Text Mining)**

Автоматизований аналіз текстових матеріалів для виявлення ключових тем, трендів та значущих взаємозв’язків. Включає алгоритми кластеризації та виявлення ключових слів, що допомагає в розумінні настроїв та тенденцій у медіа. Часто використовується для моніторингу громадської думки.

#### **Штучний інтелект на основі правил**

Використання визначених правил для класифікації та аналізу медіа-контенту, що особливо ефективно для задач автоматизованого моделювання рішень. Такий підхід часто застосовується у чат-ботах, модерації контенту та розпізнаванні фейкових новин, де важливо забезпечити швидку реакцію на потенційні загрози.

#### **Розпізнавання емоцій**

Технологія аналізу аудіо, відео та тексту для визначення емоційного забарвлення контенту. Використовується у маркетингу для оцінки реакції споживачів, у соціальних дослідженнях для аналізу громадської думки та у психологічних дослідженнях для оцінки емоційного стану людей. Застосовується у створенні персоналізованого контенту та аналізі користувацького досвіду.

Застосування наведених підходів та методів дозволяє ефективно аналізувати медіа-контент, виявляти тренди та прогнозувати реакцію аудиторії, що є важливим для бізнесу, соціальних досліджень та медіа-індустрії.

## Порівняльна характеристика існуючих засобів вирішення завдання

| Властивості                         | Brandwatch                               | Talkwalker                                  | Sprinklr                                    | Meltwater                             | Hootsuite                                | Наша система
|-------------------------------------|------------------------------------------|---------------------------------------------|---------------------------------------------|---------------------------------------------|------------------------------------------|------------------------------------------|
| **Functionality** (Функціональність) | Моніторинг згадок, оцінка тональності | Аналіз трендів, виявлення емоцій | Управління соцмережами, інтеграція з CRM | Відстеження ЗМІ та соцмереж, аналіз впливу | Планування контенту | Прогнозування тіньових трендів, виялення фейкових новин | 
| **Usability** (Зручність)           | Інтуїтивний інтерфейс, гнучкі звіти | Простий інтерфейс, аналітика в один клік | Налаштовувані панелі керування | Гнучкі налаштування аналітики | Простий drag-and-drop редактор | AI підказки, авто рекомендації, групування за темою, персоналізовані дашборди |
| **Reliability** (Надійність)        | Висока точність даних, регулярні оновлення | Доступ до історичних даних, резервне копіювання | Захист даних, підтримка великих обсягів інформації | Дані з офіційних джерел | Надійність планування публікацій | Резервне копіювання, автоматична перевірка джерел |
| **Performance** (Продуктивність)    | Висока швидкість обробки запитів | Швидке виявлення трендів | Оптимізоване управління кампаніями | Висока швидкість аналізу контенту | Висока швидкість аналізу контенту | Нейросіткове прогнозування подій |
| **Supportability** (Підтримка)      | Підтримка 24/7, документація | Чат, email, навчальні матеріали | Інтеграція з бізнес-платформами | Персоналізована підтримка | Вбудована підтримка та спільнота користувачів | AI-бот для підтримки, підтримка гуру сайту |


## Висновки

Проаналізувавши різні методи та підходи до аналізу медіа-контенту, а також існуючі системи для збору, моніторингу та оцінки інформації, стало очевидно, що сучасні рішення не завжди відповідають усім вимогам ефективності, точності та автоматизації процесів. Попри наявність потужних інструментів, таких як Brandwatch, Talkwalker і Sprinklr, вони мають певні обмеження, зокрема щодо інтеграції з новітніми технологіями та можливостей глибокого аналізу контенту.
У зв’язку з цим було прийнято рішення про необхідність розробки нової системи аналізу медіа-контенту, яка поєднуватиме переваги існуючих підходів і впроваджуватиме інноваційні функції, а саме прогнозування трендів, виялення фейкових новин,
AI підказки та бот для підтримки , авто рекомендації та персоналізовані дашборди. 
## Посилання

1. [Система](https://uk.wikipedia.org/wiki/%D0%A1%D0%B8%D1%81%D1%82%D0%B5%D0%BC%D0%B0)
2. [Медіа](https://uk.wikipedia.org/wiki/%D0%9C%D0%B5%D0%B4%D1%96%D0%B0)
3. [Моніторинг](https://uk.wikipedia.org/wiki/%D0%9C%D0%B5%D0%B4%D1%96%D0%B0-%D0%BC%D0%BE%D0%BD%D1%96%D1%82%D0%BE%D1%80%D0%B8%D0%BD%D0%B3)
4. [Комп'ютерний зір](https://uk.wikipedia.org/wiki/%D0%9A%D0%BE%D0%BC%D0%BF%27%D1%8E%D1%82%D0%B5%D1%80%D0%BD%D0%B8%D0%B9_%D0%B7%D1%96%D1%80)
5. [Модель YOLO](https://docs.ultralytics.com/ru/models/yolo-world/)
6. [Модель ResNet](https://neurohive.io/ru/vidy-nejrosetej/resnet-34-50-101/)
7. [Модель DeepFake Detection](https://paperswithcode.com/task/deepfake-detection)
8. [Модель Wav2Vec2](https://huggingface.co/docs/transformers/model_doc/wav2vec2)
9. [FakeCatcher](https://download.intel.com/newsroom/2022/new-technologies/FakeCatcher-Infographic.pdf)
10. [Фрейм](https://uk.wikipedia.org/wiki/%D0%A4%D1%80%D0%B5%D0%B9%D0%BC_(%D0%B7%D0%BD%D0%B0%D0%BD%D0%BD%D1%8F))
11. [Data Mining](https://uk.wikipedia.org/wiki/%D0%94%D0%BE%D0%B1%D1%83%D0%B2%D0%B0%D0%BD%D0%BD%D1%8F_%D0%B4%D0%B0%D0%BD%D0%B8%D1%85)
12. [Дискурсивний аналіз](https://uk.wikipedia.org/wiki/%D0%94%D0%B8%D1%81%D0%BA%D1%83%D1%80%D1%81%D0%B8%D0%B2%D0%BD%D0%B8%D0%B9_%D0%B0%D0%BD%D0%B0%D0%BB%D1%96%D0%B7)
13. [Text Mining](https://en.wikipedia.org/wiki/Text_mining)
14. [Brandwatch](https://www.brandwatch.com/)
15. [Talkwalker](https://www.talkwalker.com/)
16. [Sprinklr](https://www.sprinklr.com/)
17. [Meltwater](https://www.meltwater.com/en)
18. [Hootsuite](https://www.hootsuite.com/?srsltid=AfmBOor1y13Fmr2kbFWOsiySccB0J2tU-NZ4R87WIP9xw_VtodvU-4zq)

